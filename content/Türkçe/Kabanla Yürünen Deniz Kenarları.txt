---
type: text
date: 2021-04-17, 22:24
tags: kendim, düşünceler, sarhoş
musiclist:
  - Björk - Hyperballad, Human Behavior, Jóga, Army of Me, Hidden Place
  - Aphex Twin - Surfing on Sine Waves 2
  - AFX - 1 P String
---
Aklımda tuttuğum onca yazı fikri hep bu anlarda yok oluyor.
Yeni eve taşınmama 12 gün kalmış.

Sevgi, öfke ve nefret arasında dalgalanıyorum. Sağlıklı kalabilmem için sevgim
yavaş yavaş ölmek zorunda, kanal tedavisi gibi. Yerini hissizlik ve yeni bir ölüm
almalı.  Önceki ölümler gibi; onun da yasını tutarım, bir süre özlem duyarım, bir
süre aklımda ölçer tartarım ve o da sonunda kabuğunu tutar.

Yazıldığı gibi kalan mesajlar vardır. Yazıldığı gibi -görülmeden– silinen
mesajlar da vardır. Öfke ve nefret de vardırlar. Gururdur ve saygısızlıktandır.
Sinire saplanan bir ve son iğnedir.

Aptal dalga sesleri ile mi hüzünlenmeye zorlamalı yoksa aptal Aphex Twin ile mi
uyuşmaya çalışmalı? Aptal Clubhouse. Bu yazıyı kabanımla yazıyorum. Askılıkta
asılı kendisi. Kabanımı seviyorum. O bir yaz kabanıdır. Deniz kenarında
yürürkendir tüm karmaşası ve hayat görüşü.

Bu kez pek bi' zorunlu aptallık.
